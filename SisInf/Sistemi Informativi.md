# Sistemi Informativi
**Contenuto**
- [[#Aziende|Aziende]]
- [[#Struttura e Processo|Struttura e Processo]]
	- [[#Struttura e Processo#Mansioni aziendali|Mansioni aziendali]]
	- [[#Struttura e Processo#Processi|Processi]]
- [[#Sistema Informativo|Sistema Informativo]]
- [[#Efficacia ed efficienza|Efficacia ed efficienza]]
- [[#Evoluzione dei Sistemi Informatici|Evoluzione dei Sistemi Informatici]]
- [[#Sistemi Informativi vs Basi di Dati|Sistemi Informativi vs Basi di Dati]]
- [[#Digital Transformation (DT)|Digital Transformation (DT)]]
	- [[#Digital Transformation (DT)#Ciclo di adozione delle tecnologie|Ciclo di adozione delle tecnologie]]
- [[#Classificazione dei Sistemi Informativi|Classificazione dei Sistemi Informativi]]
	- [[#Classificazione dei Sistemi Informativi#Sistemi Informativi e Aziende|Sistemi Informativi e Aziende]]
		- [[#Sistemi Informativi e Aziende#SI operativi|SI operativi]]
		- [[#Sistemi Informativi e Aziende#SI direzionali|SI direzionali]]
		- [[#Sistemi Informativi e Aziende#SI analitici|SI analitici]]
		- [[#Sistemi Informativi e Aziende#Similarità tra SI analitici e direzionali|Similarità tra SI analitici e direzionali]]
	- [[#Classificazione dei Sistemi Informativi#La mappa dei SI|La mappa dei SI]]
	- [[#Classificazione dei Sistemi Informativi#Il portafoglio applicativo aziendale|Il portafoglio applicativo aziendale]]
	- [[#Classificazione dei Sistemi Informativi#Smart Manufactoring (AKA CIM)|Smart Manufactoring (AKA CIM)]]
	- [[#Classificazione dei Sistemi Informativi#Sistemi SCADA|Sistemi SCADA]]
		- [[#Sistemi SCADA#Architettura dei sistemi SCADA|Architettura dei sistemi SCADA]]
		- [[#Sistemi SCADA#Evoluzione dei sistemi SCADA|Evoluzione dei sistemi SCADA]]
	- [[#Classificazione dei Sistemi Informativi#Industria 4.0|Industria 4.0]]
	- [[#Classificazione dei Sistemi Informativi#Sistemi ERP|Sistemi ERP]]
		- [[#Sistemi ERP#Sistemi ERP allargati|Sistemi ERP allargati]]
			- [[#Sistemi ERP allargati#ERP: unicità dell'informazione|ERP: unicità dell'informazione]]
			- [[#Sistemi ERP allargati#ERP: estensione e modularità|ERP: estensione e modularità]]
			- [[#Sistemi ERP allargati#ERP: prescrittività|ERP: prescrittività]]
	- [[#Classificazione dei Sistemi Informativi#Sistemi MES|Sistemi MES]]
	- [[#Classificazione dei Sistemi Informativi#Sistemi CRM|Sistemi CRM]]
		- [[#Sistemi CRM#Struttura|Struttura]]
		- [[#Sistemi CRM#Caratterstiche|Caratterstiche]]
		- [[#Sistemi CRM#Canali del CRM|Canali del CRM]]
- [[#Innovazione nei Sistemi Informativi|Innovazione nei Sistemi Informativi]]
	- [[#Innovazione nei Sistemi Informativi#Il ciclo di Innovazione|Il ciclo di Innovazione]]
		- [[#Il ciclo di Innovazione#Pianificazione|Pianificazione]]
		- [[#Il ciclo di Innovazione#Realizzazione|Realizzazione]]
		- [[#Il ciclo di Innovazione#Verifica|Verifica]]
		- [[#Il ciclo di Innovazione#Intervento|Intervento]]
	- [[#Innovazione nei Sistemi Informativi#Definizione degli obiettivi|Definizione degli obiettivi]]
		- [[#Definizione degli obiettivi#Aziende Data-Driven|Aziende Data-Driven]]
	- [[#Innovazione nei Sistemi Informativi#Intro BPR|Intro BPR]]
		- [[#Intro BPR#I Processi Aziendali|I Processi Aziendali]]
			- [[#I Processi Aziendali#Descrizione dei Processi|Descrizione dei Processi]]
		- [[#Intro BPR#Key Performance Indicator|Key Performance Indicator]]
			- [[#Key Performance Indicator#Proprietà|Proprietà]]
				- [[#Proprietà#Visualizzazione di KPI|Visualizzazione di KPI]]
			- [[#Key Performance Indicator#Overall Equipment Effectiveness|Overall Equipment Effectiveness]]
	- [[#Innovazione nei Sistemi Informativi#BPR|BPR]]

---
## Aziende
Ogni impresa o istituzione, si struttura e si organizza secondo la propria missione e per conseguire i propri **obiettivi**. Per fare ciò l'azienda si struttura definendo un insieme di *processi funzionali*.  Per capire un'azienda è fondamentale conoscere:
* Obiettivi
* Struttura organizzativa
* Processi funzionali

## Struttura e Processo

**Struttura Organizzativa**: suddivisione dell'impresa in differenti *unità organizzative* alle quali sono attribuiti compiti ed obiettivi specifici e che cooperano attraverso legami di tipo **gerarchico** e **funzionale**. Esistono diversi tipi di *strutture organizzative* tra cui:
1) *Divisional*: Le persone vengono **raggruppate in base al prodotto o servizio** che forniscono
2) *Functional*: Le persone vengono **raggruppate** in base ai loro compiti ed in base alla loro area di specializzazione
3) *Matrix*: E' un ibrido delle strutture *funzionali e divisionali*. Può coinvolgere dipendenti che riferiscono a capi diversi a seconda del loro attuale incarico (ho tanti progetti)

### Mansioni aziendali

Le mansioni aziendali sono suddivise in tre livelli:
1) Primo livello, **Strategic Level**: si concentra sulle attività necessarie per garantire un posizionamento competitivo e una *strategia a lungo termine*
2) Secondo livello, **Middle Level**: Implementa i *piani strategici* e garantire che le attività quotidiane siano conformi alla strategia
3) Terzo livello, **Operational Level**: E' legato alle operazioni a breve termine di un'azienda, riguarda l'implementazione di beni e servizi
### Processi

**Processo**: insieme delle attività tra loro interrelate, finalizzate alla realizzazione di un risultato definito e misurabile che contribuisce al raggiungimento della missione aziendale. 

La produzione di **prodotti/servizi** richiede in genere il coinvolgimento di più unità organizzative, attraverso una distribuzione di *compiti e responsabilità*.  

## Sistema Informativo

I processi per poter operare **hanno bisogno di informazioni**. Si definisce **Information Processing Capacity** l'adeguatezza di un'organizzazione rispetto alle necessità di elaborare informazioni a esse imposte dai propri obiettivi e dal contesto in cui opera. 

L'insieme delle informazioni gestite/generate, utilizzate ed elaborate dai processi aziendali e le modalità per la loro gestione costituisce il **sistema informativo** (informazioni per far funzionare i processi e le regole di essi). La porzione del sistema informativo in cui le informazioni sono raccolte, archiviate e scambiate mediante l'uso delle tecnologie costituisce il **sistema informatico**. 

I sistemi informatici sono diventati *elementi centrali* dell'organizzazione aziendale in grado di rivoluzionare la struttura dei processi aziendali aumentando drasticamente **l'efficacia del sistema azienda**. 

## Efficacia ed efficienza

$$\text{Efficienza}=\frac{\text{Output Effettivo}}{\text{Input}}$$

$$\text{Efficacia}=\frac{\text{Output Effettivo}}{\text{Output Attesa}}$$

* L'innovazione tecnologica incide *positivamente* sull'**efficienza**
* L'innovazione tecnologica incide *indirettamente* sull'**efficacia**

## Evoluzione dei Sistemi Informatici

1) *Fase uno*:  automazione delle attività di raccolta e archiviazione e reperimento dei dati di natura operativa, si lavora sullo **strato operazionale**, coinvolgo una grande quantità di dati.
	* **Caratteristiche**: *ripetitività delle operazioni*, *grandi moli di dati* 
	* **Benefici**: *riduzione dei tempi e dei costi*, *minore probabilità di errore*
2) *Fase due*: automazione delle attività di **controllo** e **valutazione** dell'andamento aziendale e delle scelte direzionali. Coinvolgo il livello *manager*.
	* **Caratteristiche**: il sistema informatico assume un ruolo **non passivo**, utile anche al controllo attivo
	* **Benefici**: *riduzione dei costi*, *possibilità di analisi*
3) *Fase tre*: integrazione tra le applicazioni settoriali, informatizzazione delle comunicazioni, i processi comunicano.
	* **Caratteristiche**: *assenza di ridondanze*, *cooperare a lavorare a distanza*
	* **Benefici**: *globalizzazione dell'azienda*, *aumento della qualità dei dati*

## Sistemi Informativi vs Basi di Dati

I concetti di **sistema informativo** e **base di dati** non devono essere considerati dei sinonimi. Dal momento in cui la definizione e gestione di un *sistema informativo* richiede la conoscenza sui processi aziendali, sulla struttura aziendale e le informazioni necessarie ai processi. Le **basi di dati**, sono una *sotto porzione* del Sistema Informativo atta alla **memorizzazione** strutturale delle informazioni. Le basi di dati forniscono un **supporto** alla memorizzazione dei dati. 

*Sistema Informativo*: include la modellazione della logica applicativa

*base di dati*: deve prescindere quanto più possibile dalla logica delle applicazioni e deve codificare la sola realtà delle informazioni. 

I moderni *Sistemi Informatici* sono strutturati su tre livelli che rispettano la suddivisone **three tier**, suddivido in base alla complessità. Si hanno:
* **Livello di Presentazione**
* **Livello dell'applicazione**
* **Livello dei dati**
## Digital Transformation (DT)

La *DT*, mira a migliorare l'**efficienza** e **efficacia** delle aziende tramite le *nuove tecnologie*. E' importante capire *dove e quando* digitalizzare, dal momento in cui la DT cambia come le aziende lavorano e ragionano. I **dati** rappresentano il principale combustibile che alimenta la trasformazione digitale. Tutto questo processo però genera una grande massa di dati eterogenei (Big Data), i quali devono essere trasformati in *Small Data* affinché possano essere utilizzati ai fini **decisionali**. 

### Ciclo di adozione delle tecnologie

1) **Innovation triggers**: soggetti innovativi che per primi riconoscono le potenzialità della tecnologia
2) **Peak of inflated expectations**: l'attenzione dei media unita a casi di successo porta ad un'ampia diffusione
3) **Trough of disillusion**: l'adozione della tecnologia anche in contesti non idonei porta a un aumento dei casi di fallimento 
4) **Slope of illumination**: spettro di applicazioni che consente di identificare i campi di applicazione in cui la tecnologia è efficace
5) **Plateau of productivity**: fino a quando non diventa maturo, affidabile e ampiamente utilizzato

----

## Classificazione dei Sistemi Informativi

### Sistemi Informativi e Aziende

Un'azienda è una struttura di comando che governa processi operativi, i *sistemi informativi* **supportano** sia i processi di governo e sia i processi operativi. 

#### SI operativi 

Informatizzano processi volti all'*esecuzione* di attività o alla loro *programmazione* (pianificazione). Tutto questo però dipende dall'**intensità informativa** del settore.  Questo tipo di *sistema informativo* riguarda il terzo livello "*operation level*". 

#### SI direzionali

* Supportano il processo decisionale fornendo informazioni ai manager
* Sono posizionati sopra i sistemi informativi operazionali
* Riducono i Big Data in Small Data

I *SI Direzionali* si differenziano da quelli operativi dal momento in cui vengono eseguiti in **maniera periodica** e non continua.

#### SI analitici

* Supportano la comprensione dei fenomeni di business
* Sono focalizzati su prodotti, clienti e processi:
	* permette di profilare i **clienti**
	* mantengono la storia del **prodotto**

#### Similarità tra SI analitici e direzionali

Entrambi i sistemi si basano su indici ed inoltre l'elaborazione non è continua ma **periodica**. Mentre i **sistemi direzionali** valutano i fenomeni *interni* all'azienda, quelli **analitici** misurano i fenomeni **esterni** all'azienda. 

### La mappa dei SI

Costruire una **mappa dei SI aziendali** significa scomporli in *moduli* a fini conoscitivi e di classificazione, in modo da supportare i vari processi. 

Un **modulo** rappresenta un blocco di *funzionalità* software che supportano una fase di processo aziendale (si occupano di una serie di mansioni). Un modulo indica il **potenziale impiego** di una tecnologia informatica. I moduli possono essere di due tipi:
* *Orizzontali*: indipendenti dall'azienda o dal mercato
* *Verticali*: sono utilizzati in specifici settori produttivi

### Il portafoglio applicativo aziendale

Il portafoglio applicativo, rappresenta una possibile mappa dei SI aziendali, i quali costituiscono un *asseto di software*. Dato un macro processo divido le attività in:
1) **pianificazione**: individuare l'orizzonte temporale, determinare i piani e controllarne l'avanzamento
2) **attività di esecuzione**: serie di operazioni pianificate per produrre l'output desiderato

Al portafoglio corrisponde un insieme di *moduli standard*

### Smart Manufactoring (AKA CIM)

E' un'architettura multilivello che collega i diversi livelli di un sistema di produzione ed è finalizzata all'**ottimizzazione** dei processi e alla **gestione** delle risorse.

Questo permette di ridurre i tempi di commercializzazione ed aumentare la qualità del prodotto. La SM è organizzata in un'architettura a **cinque livelli** in cui *ogni livello esegue le proprie elaborazioni ed è collegato con gli altri*. 

### Sistemi SCADA

Il componente di un sistema **CIM** preposto al controllo dei sistemi industriali è denominato **SCADA**. 

I sistemi **SCADA** (Supervisory Control and Data Acquisition) sono usati per *monitorare* e *controllare* impianti industriali e sistemi meccanici/elettronici. L'adozione di questo tipo di sistema permette di **risparmiare** *tempo* e *denaro*. 

#### Architettura dei sistemi SCADA

1) *Sensori* e Attuatori
2) *Controllori*: PLC, RTU
3) *Gateway*: raccoglie le informazioni dai controllori e si occupa di trasferirli
4) *Front-End Server*: ricevono i dati dai diversi siti e li traducono in un formato utilizzabile dal server SCADA
5) *SCADA Server*: Implementano le funzionalità di *monitoraggio* e di *gestione* degli allarmi. Operano in real time
6) *Data Server*: Si occupa di salvare una versione storica dei dati

#### Evoluzione dei sistemi SCADA

* **Scalabilità**: data l'enorme quantità di dati pone il problema di doverli gestire e monitorare. 

* **Capacità di analisi dei dati raccolti**: moduli per valorizzazione dei dati storici racconti, ricavo informazioni dai dati

*  **Sicurezza**: tutti i sistemi si basano su VPN, dal momenti in cui si vanno a lavorare su dati sensibili

### Industria 4.0

Il termine **industria 4.0** indica una tendenza dell'automazione industriale che integra alcune nuove tecnologie produttive per migliorare le condizioni di lavoro. In questa nuova tipologia di industria l'intelligenza viene distribuita sulle macchine (IoT). 

### Sistemi ERP

Il termine **ERP** (*Enterprise Resource Planning*) indica una suite di *moduli applicativi* che supportano l'intera gamma dei processi aziendali. I moduli possono essere sia **orizzontali** che **verticali**. I sistemi *ERP* sono basati su architetture *client-server* ma si stanno evolvendo verso architetture *thin-client web enabled*.

#### Sistemi ERP allargati

ERP va ad includere diversi moduli (famiglie di software) tra cui:
* **PLM** (*Product Lifecycle Management*): supporto alla gestione della documentazione tecnica
* **SCM** (*Supply Chain Management*): supporto alla pianificazione e la controllo delle attività interaziendali
* **CRM** (*Customer Relationship Management*): supporto all'interazione con il cliente
* **E-procurement**: permettono la digitalizzazione degli strumenti di lavoro

Il vantaggio sta nella **circolarità dell'informazione**. L'obbiettivo di *ERP*  è che i processi siano *sincronizzati* sulla base delle informazioni. *ERP* rispecchia una precisa concezione del sistema informativo che si basa su:
1) **Unicità dell'informazione**
2) **Estensione e modularità funzionale**
3) **Prescrittività**

##### ERP: unicità dell'informazione

Tutti le elaborazioni condividono uno e un solo valore per ogni informazione, questo permette:
* **Sincronizzazione dei dati**
* **Assenza di ridondanze**
* **Tracciabilità degli aggiornamenti**
* **Affidabilità dell'informazione aziendale**

##### ERP: estensione e modularità

L'ampiezza della copertura dei sistemi *ERP* fa si che questi possano essere utilizzati come unica soluzione per il SI (riesco a coprire tutti i processi). Questo permette all'azienda di scegliere solo i moduli di interesse adottando le seguenti strategie:
1) **Incrementale**: si acquistano progressivamente i moduli mancanti
2) **One stop shopping**: acquisto i moduli di un solo *vendor*
3) **Best of breed**: vengono utilizzati moduli realizzati da diversi *vendor*

Azienda con funzioni **core** di nicchia adottano un approccio *best of breed* mentre per le aziende con funzioni **core** generiche si adotta un unico fornitore che copre tutte le funzionalità possibili. 

##### ERP: prescrittività

E' necessario far aderire i processi aziendali a quelli definiti dall'*ERP* (l'azienda deve informatizzare i suoi processi). L'impatto organizzativo può essere elevato, tuttavia garantiscono la *correttezza* e la *standardizzazione* delle operazioni. 

I sistemi *ERP* non devono tuttavia considerarsi oggetti immutabili, vi sono margini di personalizzazione necessari a gestire il gap tra modulo standard e le specificità delle aziende. Si imposta il sistema all'azienda che lo ha richiesto. 

### Sistemi MES

**Manufacturing Execution System**: i MES permettono la *gestione* della fabbrica nel suo complesso. ricevono ordini dall'*ERP*, raccolgono informazioni dallo *SCADA* e forniscono informazioni aggiornate all'*ERP*.

Le sue principali *funzionalità* sono:
1) Pianificazione delle operazione
2) Gestione lavoro e qualità
I principali *benefici* dei MES: 
1) Ridurre i tempi del ciclo di produzione
2) Migliorare efficienza di produzione
3) Migliorare qualità del prodotto

### Sistemi CRM
Con **Customer Relationship Management** si intende il processo integrato e strutturato per la *gestione* della *relazione con la clientela*, cercando di instaurare relazioni *personalizzate*  e di *lungo periodo*.

In questo tipo di sistemi, il focus è il cliente, specialmente considerando il concetto di lungo periodo: infatti avere un nuovo cliente ha dei costi (pubblicità, call center, supporto ad invogliare) ed è necessario averlo come cliente per un periodo tale da ricoprire tali costi!

Oltre a supportare le relazioni con il cliente, i sistemi CRM **informatizzano  i flussi di attività** cui le richieste del cliente vengono servite.
Ovviamente non tutte le aziende necessitano di avere sistemi CRM molto sviluppati, ma in generale tutti i settori che prevedono
- frequenti relazioni,
- continuate nel tempo
- una clientela numerosa

dovrebbe avere un sistema CRM piuttosto sviluppato.

#### Struttura
È composto da 3 moduli principali:
- CRM **Operativo**: implementazione dei processi in grado di comunicare con il cliente (attraverso l'informatizzazione dei canali di contatto).
- CRM **Analitico**: informatizza l'analisi della clientela, interpreta i dati e performance esterni al fine di elaborare politiche di contatto.
- CRM **Direzionale**: permette al management di valutare la **performance** dell'azienda verso il cliente (valuta quindi dati e performance interni).

La differenza tra analitico e direzionale non è immediatissima, quindi in generale:
- Analitico &rarr; supporta il settore commerciale e marketing nella *pianificazione* delle attività.
- Direzionale &rarr; supporta la dirigenza nel valutare l'*efficienza* del settore marketing e commerciale (diciamo quindi ad un livello superiore nella gerarchia).

In generale un sistema CRM deve essere in grado di comunicare con tutti gli elementi del SI, specialmente la raccolta dati con l'[[#Sistemi ERP|ERP]].

#### Caratterstiche
- **Multicanalità**, affinché il cliente possa scegliere di volta in volta il canale che più gli conviene.
- **Completezza** e **Unicità** dei **dati sui clienti**. Quindi è dal CRM che tutti gli altri sistemi che necessitano di anagrafiche o dati vari sui client si interpelleranno, perciò ha la responsabilità di avere dati buoni.
- **Catene di servizio**, ovvero le richieste sottoposte al front-end generano una serie di attività complesse nel back-end.

Risulta quindi evidente come dal sistema CRM dipende la capacità di integrare i servizi del SI.

#### Canali del CRM
**Presenza**:
- il CRM supporta il venditore nel ciclo di individuazione del cliente.
- Siccome l'automazione è destinata al venditore, si parla di **Sales Force Automation**.

**Voce e Corrispondenza**
- Sostanzialmente, telefono con rete di operatori assistiti dal CRM o sistemi automatici (call-center).
- La componente informatica risiede
	- Meccanismi di smistamento delle chiamate in base al servizio richiesto
	- Risposte automatiche
	- Supporta gli operatori.

**Webbe**
- Oggi principale canale CRM, è anche detto canale di **commercio elettronico**.
- Si classificano in:
	- **Business-to-Customer**: punti di accesso per utenti finali fortemente orientati all'acquisto.
	- **Business-to-Business**: punti di accesso per le aziende partner maggiormente orientati ai servizi.

---
## Innovazione nei Sistemi Informativi
### Il ciclo di Innovazione
![[Pasted image 20230929122616.png|right|400]]
La storia di ogni azienda è caratterizzata di momenti in cui si discute come cambiare il modo di operare.
Essenzialmente il ciclo di **Deming** sintetizza la logica secondo la quale *gestire il ciclo di innovazione* (molto spesso è sincronizzato con il ciclo di budgeting).
Grazie al ciclo di pianificazione e controllo, il sistema informativo rimane *attuale*, minimizzando i rischi di **incoerenza** e **costi di realizzazione**.

#### Pianificazione
In questa fase del ciclo, la prima cosa è la **formalizzazione delle strategie** la quale permette di individuare gli obiettivi da conseguire e i principali terreni di intervento. Successivamente le fasi sono:
1. **Scelta delle Priorità** degli interventi di automazione.
2. **Validazione dei progetti** da attivare, in base alle priorità, vincoli di bilancio e relazioni tra vari progetti.
3. **Definizione degli impegni** in termini di risorse e responsabilità
4. **Stesura del documento di Piano**, che specifica budget, responsabilità, obiettivi e fasi del progetto, con l'approvazione dei vertici

#### Realizzazione
Durante la fase di pianificazione, per alcuni progetti non è possibile definirne la fattibilità. Perciò nella prima fase della *realizzazione* si effettua uno **studio di fattibilità** per ognuno di questi progetti (in generale risponde alla domanda: "Ha senso fare sta roba?"). Successivamente:
1. **Definizione di progetti esecutivi** e di **piani operativi** per i progetti previsti. (cioè il come fare il progetto)
2. **Acquisizione di prodotti e servizi dal mercato**
3. **Realizzazione dei progetti**
4. **Conduzione operativa dei sistemi**, cioè il deployment dei servizi informativi previsiti.

In questa fase del ciclo, è dove risiediamo noi stronzi ingegneri informatici.

#### Verifica
(Nell'immagine è controllo), prevede essenzialmente una **raccolta di informazioni** sullo stato dei progetti di servizio, producendo delle analisi e delle diagnosi per:
- **Diagnosi di servizi e processi**. Sostanzialmente evidenziano i problemi identificandone le cause e indicando le direzioni di intervento.
- **Diagnosi della risorsa Informazione**
- **Diagnosi dei sistemi informatici**

#### Intervento
In questa fase si **elaborano gli interventi di reingegnerizzazione** dei processi, definendo i requisiti di fondo per lo sviluppo e la revisione dei sistemi applicativi. Al contempo, si individuano iniziative di **reingegnerizzazione dei sistemi informatici**, attraverso programmi di adeguamento delle infrastrutture informatiche.

### Definizione degli obiettivi
Ogni azienda redige il **piano di informatizzazione** che individua e formalizza gli obiettivi, in modo da stabilire responsabilità, tempi e priorità. Distinguiamo:
- **Piano Strategico**: copre dai 3 ai 5 anni, necessario per dare **unitarietà** alle specifiche iniziative. Contiene:
	- Obiettivi strategici.
	- Architetture tecnologiche e applicative come riferimento.
	- Progetti di grande rilievo che richiedono tempi e risorse elevati.
- **Piano Operativo**: ha validità annuale e definisce in maniera **dettagliata** gli **interventi** previsti dal pipiano triennale.

Esiste anche una che prevede la rivalutazione degli obiettivi continuamente sia all'interno del piano operativo che quello strategico. Si viene così a creare annualmente un **piano strategico a scorrimento**, in cui vengono focalizzati con maggior dettaglio impegni e attività relativi al primo esercizio.

Tipicamente possiamo utilizzare due strategie per definire gli obiettivi:
- **Top Down**: parto da obiettivi strategici e opero nel seguente modo:
	1. Si definiscono le **caratteristiche generali del SI**
	2. Si definiscono le **aree di intervento**.
	3. Si definiscono gli **specifici progetti per realizzarlo**.
	- Generalmente è maggiormente innovativo, e risponde alla necessità di mutamenti radicali; d'altra parte causa maggiori tensioni e rischi organizzativi.
- **Bottom Up**: parte da indicazioni delle diverse unità organizzative che successivamente vengono integrate e razionalizzate, definendo le priorità all'interno del budget complessivo.
	- Approccio più conservativo e difficilmente produce innovazioni radicali, ma mira a migliorare il sistema esistente; non comporta quindi grandi rischi realizzativi.
- **Ibrido**: nella pratica si usa un compromesso, in grado di individuare e **diffondere** le strategie generali di evoluzione, quindi si parte da un idea dall'alto anche ascoltando le proposte delle singole unità organizzative.

#### Aziende Data-Driven
Oggi è necessario inculcare nel mindset dei manager l'idea di azienda data-driven , oltre a diffondere una cultura generale del dato (in termini di utilità, validità e adeguatezza) e attrezzare adeguatamente l'azienda. In questo modo però l'azienda può utilizzare i dati a supporto delle decisioni e i processi, fornendo solide basi quantitative.
In questo contesto, la **digitalizzazione** riguarda proprio queste tematiche. In particolare suoi obiettivi principali sono:
- Risolvere un problema e **apportarne un valore**
- Realizzabile in un intervallo di tempo limitato.
- I costi devono essere correlati agli utili.

---
### Intro BPR
> Il **Business Process Rengineering** nasce come completo ripensamento e radicale ridisegno dei fondamentali processi di un'organizzazione alla luce delle potenzialità offerte dai nuovi strumenti informatici.

Il BPR oltre alla digitalizzazione e al suo relativo incremento di efficienza, mira ad aumentare anche l'**efficacia** aziendale.

#### I Processi Aziendali
> **Processo**: insieme di attività tra loro *interrelate* finalizzate alla **realizzazione di un risultato** *definito e misurabile* che contribuisce al raggiungimento della **missione aziendale**.

> **Cliente**: persona o gruppo che richiede o usa un prodotto o servizio realizzato tramite un processo.

Primo compito del progettista nell'ambito del BPR è di descrivere e classificare i processi:
- **Classificazioni normative**, ossia descrizione della struttura dei processi come dovrebbe essere (e.g. nelle grandi aziende) (**best practices**).
- Mappare classificazioni normative nei principali **pacchetti software**.

##### Descrizione dei Processi
Un progetto può essere descritto in modo soddisfacente solo quando arrivo al punto in cui ho una comprensione completa su cosa sto lavorando.
È quindi necessario andare in profondità scomponendo gerarchicamente i processi aziendali interessati, per vari livelli di approfondimento:
1. **Macroprocesso**: e.g. catena del valore di Porter. Utile per determinare l'area di intervento.
2. **Processo**: illustra le operazioni svolte da un azienda.
3. **Fase**: descrive il **modo** in cui un processo è **implementato**.
4. **Attività** Sono determinate scomponendo ulteriormente le fasi secondo una logica sequenziale.

Per la corretta descrizione di un processo, possiamo impiegare le **variabili di progettazione**:
- **Flusso delle attività**: sequenza di attività attraverso cui il processo è  svolto. Assieme a HR e al livello di tecnologia, determina la **qualità dell'output**.
- **Organizzazione del Processo**: Ci aiuta a comprendere e mettere in chiaro se il flusso di attività analizzato ha senso, determinando il livello di accorpamento delle attività. (modellato con **Linear Responsability Charting**).
- **Competenza risorse umane** fondamentale per la trasformazione a seguito dell'innovazione tecnologica.
	- Le risorse umane determina la differenza tra il risultato effettivo e il massimo teoricamente possibile da una configurazione del processo.
	- Essenziale tra l'HR è la **capacità di indurre al cambiamento** , evitando il rifiuto del nuovo sistema.
- **Sistema di misurazione e controllo delle prestazioni**, essenziale per aziende data-driven, usato per quantificare le performance del processo analizzato. Viene calcolato realizzando sistemi di **Key Performance Indicator**.

#### Key Performance Indicator
Permettono la misurazione **quantitativa** dell'efficacia del processo, in termini di soddisfacimento dei requisiti del cliente.
Per ogni processo, i requisiti da soddisfare variano in base alla prospettiva, ossia in base al tipo di cliente (detto anche Stakeholder credo).
Formalmente definiamo i KPI come:
> **KPI**: indicatore quantificabile dell'efficacia e/o efficienza di un processo o di un sottoprocesso. Ha le seguenti caratteristiche
> - È quantificabile
> - È rilevabile, cioè calcolabile tramite i dati per poterlo istanziare.
> - È correlato con l'obiettivo di business interno di processo, cioè deve essere espressione del concetto che sta misurando.

Per poter misurare un processo attraverso un KPI è dapprima necessario crearne la mappa, ossia identificare:
- **Output**
- **Obiettivi**
- **Attività Principali**

##### Proprietà
- **Significatività**: correlazione con gli obiettivi strategici.
- **Controllabilità**: misura risultati che possono essere influenzati o azioni che possono essere intraprese.
- **Semplicità**: facile concettualmente, mette in gioco pochi indicatori.
- **Misurabilità**: i dati sono disponibili, affidabili ed accurati.
- **Equilibrio** di:
	- **Indicatori tecnici**, che misurano la performance con le attività di un processo.
	- **Indicatori di risultato**, che misurano attività che influenzano le performance, attraverso il collegamento con gli obiettivi e gli output del processo stesso.

Per rendere i KPI utili per la misurazione del fenomeno, è necessario definire una mappa integrata di KPI che copra diversi punti di vista a diversi livelli di dettaglio:
- **Fenomeno da misurare**
- **Obiettivi**: quale scopo deve raggiungere il processo o il soggetto.
- **Misure**: identificazione qualitativa degli aspetti da monitorare.
- **Stakeholder**: soggetti interessati ai KPI.
- **Sorgente Dati**: determina l'effettiva calcolabilità dell'indicatore.
- **Formulazione**: specifica la formula dell'indicatore.

###### Visualizzazione di KPI
Devono essere visualizzati in maniera semplice. Un buon esempio sono gli indicatori di Sant'Anna, mappa di centinaia di indicatori finalizzati a valutare le performance della sanità pubblica.

##### Overall Equipment Effectiveness
**OEE** è il principale KPI per misurare la capacità di produzione di un'**azienda manifatturiera**.

$$\text{Availability} \times \text{Performance} \times \text{Quality}$$

- **Availability**: tempo lavorato su tempo disponibile.
- **Performance**: percentuale di pezzi effettivamente lavorati su pezzi teoricamente lavorabili.
- **Quality**: percentuale dei pezzi conformi sul totale dei pezzi prodotti.

È evidente come per l'OEE sia fondamentale avere un sistema [[#Sistemi MES|MES]] in combinazione con un sistema [[#Sistemi SCADA|SCADA]].

### BPR
Di norma in occidente si ha un approccio ciclico (come visto in [[#Il ciclo di Innovazione]]), ma possiamo dire che il miglioramento è **discontinuo**.
Il BPR server proprio di realizzare il salto di qualità (**Breakthrough**), ma non in maniera ciclica. Infatti avviene di tanto in tanto, e deve avere senso farlo se e solo se il suo valore è più che proporzionale alla complessità dell'intervento, poiché può causare problematiche di:
- Costo
- **Operazionale**
	- Per sopperire a quest'ultimo si può intervenire con la frammentazione dei cambiamenti (devops like), in maniera continuativa, affinché non si sente l'esigenza di un cambiamento radicale. Ecco che il cerchio si chiude ritornando a considerare il BPR.

In generale, le varie modalità di reingnegnerizzazione variano in funzione dello **scopo**  e **ampiezza del cambiamento**:
- **Streamlining**: ricerca il miglioramento delle **prestazioni** modificando il processo attuale (devops).
- **BPR**: ricerca un cambiamento radicale del processo attuale.
- **Enterprise Transformation**: Ricerca una riconfigurazione del business (e.g. BMW & Luftwaffe).

Determinare il breakthrough significa  valutare il cambiamento atto a portare un cambiamento di qualità, effettuando
- **Benchmarking**: metodo di comparazione delle performance interne con standard esterni di eccellenza.
	- Può aiutare ad accelerare il processo di cambiamento con un'efficacia di comunicazione considerevole.
- **Ascolto del Cliente** attraverso un metodo di rilevazione strutturato e approfondito delle necessità e delle aspettative del cliente.

Ovviamente per il BPR, è fondamentale concentrarsi dapprima sui ==processi che contribuiscono maggiormente alla creazione del valore==.
Attenzione che non tutti i processi inefficienti e distorti sono necessariamente ad alto valore aggiunto (e.g. contabilità).
In generale la scelta dei processi sui quali intervenire deve tenere conto:
- **Impatto potenziale**.
- **Difficoltà di implementazione** (competenza di noi ingegneri informatici ziocaro)
- **Tempo Disponibile**.

![[Pasted image 20230929181344.png|right|400]]
Una buona idea è iniziare con un processo con una bassa difficoltà di implementazione/tempo di realizzazione ma con un grande impatto potenziale, per sfruttare due cose:
- È poco una sbatta, quindi top che ci metto poco.
- Faccio subito vedere ai vecchi di merda quanto valore aggiunto dia sta roba, quindi 

La scelta dei processi sui quali intervenire dipende dagli obiettivi della *reingegnerizzazione*. Bisogna ricordarsi inoltre che non tutti i processi hanno lo stesso **impatto** e **valore**. 

### Strumenti analitici
I nuovi strumenti analitici aiutano a concepire *nuovi metodi* di **organizzare** il flusso di lavoro. 
* **Azienda estesa**: gestire i processi *oltre i confini* organizzativi dell'azienda, capire chi ci sta intorno, capire le esigenze dei clienti e dei fornitori.
* **Parallelizzazione**: sostituire processi sequenziali con processi parallelizzati, gestire processi complessi guidati dal sistema in modo di eseguirli in parallelo
* **Riallocazione**: riposizionare esperti funzionali incorporando l'*expertise* in sistemi e strumenti
* **Eliminazione**: verificare la necessità di attività e funzioni tradizionali, rimuovere attività *inutili*.
* **Cicli di miglioramento continuo**: costruire cicli di feedback per stimolare il miglioramento delle performance, in modo da migliorare in maniera continua. Dipende fortemente dalla *tecnologia*. 

## Tecniche BPR

### Analisi dei tempi di ciclo

L'*analisi* dei tempi di ciclo permette di identificare i tempi morti:
1) Parto dal *problema*
2) Analizzo il *processo*
3) Trovo una *soluzione*

### Analisi della creazione del valore

Permette di identificare le attività che aggiungono valore al cliente attraverso un processo composto da domande chiave. L'approccio organizzativo per processi cambia il ruolo dell'Information Technology. L'*Information Technology* va strategicamente interpretata come fattore di successo ottimale per le prestazioni dei processi di business. 

* Bisogna sempre partire da quali siano i **problemi** e quali **valori** si vogliono ottenere
* Tutte le opportunità nascono dai processi, la tecnologia è solamente un mezzo con la quale si risolvono i problemi. Non devono essere la fonte dalla quale partire per ottenere i *valori*.

![[Pasted image 20231005111827.png]]

## Ridisegno dei processi

### Prima fase: Condivisione degli obiettivi di business

1) Documentare la visione aziendale di strategie ed obiettivi  $\Rightarrow$ si ottiene un *quadro di riferimento* degli orientamenti strategici e obiettivi di sviluppo
2) Rilevare piani di sviluppo $\Rightarrow$ linee guida per lo sviluppo delle attività
3) Rilevare ruolo e attese dell'azienda, dei clienti e di coloro che partecipano al processo $\Rightarrow$ modello di interrelazione volumi

### Seconda fase: definizione delle linee guida

1) Selezionare i processi di gestione da considerare $\Rightarrow$ quadro dei processi di attività
2) Identificare le skill e le risorse necessarie $\Rightarrow$ definisco i macro target
3) Strutturare i team e pianificare le attività $\Rightarrow$ definizione della struttura operativa del programma
4) Sviluppare e promuovere il programma di comunicazione $\Rightarrow$ approccio alla comunicazione e scopi

### Analisi dei benchmark

1) Sviluppare processi interni ed esterni per la definizione dei requisiti dei clienti
2) Definire le priorità alle opportunità di miglioramento

### Generazione di concetti innovativi e progettazione del cambiamento

1) Sviluppare la visione di un processo eccellente
2) Disegnare le opzioni per i nuovi processi
3) Definire i requisiti in termini di risorse e tecnologie

### Pianificare l'implementazione

1) Preparare e concordare piano d'implementazione
2) Accordarsi sulla futura struttura organizzativa post-implementazione
3) Accordarsi sull'architettura ed il piano di migrazione
4) Allineare i criteri di misurazione delle prestazioni 

## Realizzazione del cambiamento

La realizzazione del cambiamento è composto da un insieme finito di attività chiave

* Incontri frequenti sullo stato di avanzamento
* Impiegare risorse in modo flessibile
* Incoraggiare e supportare il processo di cambiamento
* Monitorare i sistemi di misurazione
* Individuare azioni di miglioramenti
* Comunicazione dei risultati

In un programma di *trasformazione* aziendale il *process reengineering* va integrato con la realizzazione dei nuovi supporti informatici e la gestione del cambiamento. 

---
# Data Flow Diagram

## Data Flow Diagram

Il DFD è un modello con la quale è possibile rappresentare un sistema attraverso una **rete di processi funzionali interconnessi da depositi di dati**. Si riescono ad enfatizzare le operazioni effettuare sulle *informazioni* e le *dipendenze funzionali* che vengono a crearsi con i vari processi in base ai flussi di informazione. 

I processi poi possono essere in oltre *raffinati* mediante **scomposizione gerarchica**. 

### Entità dei DFD

* *Processi* (attività) che trasformano i dati 
![[Pasted image 20231005114117.png]]
* *Flussi* che muovo i dati o muovono oggetti concreti
![[Pasted image 20231005114127.png]]
* *Agenti Esterni* che producono e consumano dati
![[Pasted image 20231005114141.png]]
* *Deposito Dati* che memorizzano informazioni in modo passivo, dove vengono archiviati i dati, non per forza sono distinti.
![[Pasted image 20231005114155.png]]

### Sintassi

Un DFD è una quadrupla composta da $<P, D, A,F>$ dove:
* *P*: è un insieme finito non vuoto di processi
* *D*: è un insieme finito di depositi
* *A*: è un insieme finito di agenti

#### Vincoli
* archivi che parlano tra di loro
* agente esterno che comunica con archivio dati
* agenti esterni che comunicano fra di loro

### Rappresentazione

Tramite un grafo orientato in cui ogni nodo appartiene a uno dei tre insiemi P, D e A e ogni arco orientato rappresenta un flusso di dati. In oltre non è sensato pensare di sviluppare un singolo DFD per modellare con sufficiente dettaglio un ambiente reale, ma sono richieste applicazioni a più livelli. 

Evitare di costruire DFD molto sbilanciati, bisogna fare in modo che i DFD siano tra loro coerenti. 

### Strategie per la costruzione di DFD
* **top-down**: decomposizione di un processo in una serie di sottoprocessi identificabili e indipendenti
* **bottom-up**: a partire da una serie di concetti si costruiscono via via le connessioni tra di essi
* **mixed**: raffinamento di un DFD di massima in stadi successivi con tecniche di *bottom-up* e *top-down*
* **outside-in**: parte delle interfacce con il sistema e propaga in avanti gli ingressi evidenziando i processi coinvolti nel flusso di dati o propaga all'indietro le uscite. 
---
## Studio di Fattibilità

### Motivazioni ed Obiettivi
La necessità di effettuare uno studio di **fattibilità** nasce dal fatto che si è individuato un possibile progetto, questo richiede un *approfondimento* prima che possa essere avviata la realizzazione, pena un elevato **rischio di insuccesso**. 

L'obiettivo dello studio di fattibilità è dare concretezza a un progetto *pre identificato*, fornendo tutti gli elementi per l'avvio della fase realizzativa. E' importante definire esattamente i benefici attesi del progetto, stimare i costi di impianto e di esercizio *individuando e valutando* i **rischi del progetto**. Viene utilizzato per dare *concretezza* all'ipotesi progettuale, *delineando il processo di passaggio* allo stato attuale a quello finale. Si delinea la seguente struttura:

![[Pasted image 20231019111142.png]]

### Valutazione delle alternative

Lo studio di fattibilità presuppone la valutazione di diverse alternative progettuali. *Delineare* con esattezza i **margini decisionali** di competenza dello studio di fattibilità al fine di non stravolgerne gli obiettivi. 

L'analisi della situazione attuale evidenzia le caratteristiche del sistema informativo su cui deve essere realizzato il progetto relativo allo studio di fattibilità (bisogna dimostrare quale sia il problema e come lo si vuole risolvere):

1) **Il contesto dello studio**: serve a inquadrare il progetto analizzando nel quadro della strategia di sviluppo del sistema informativo
2) **Descrizione della problematic**a: illustra i problemi o le opportunità da cui scaturisce il progetto, indicando la rilevanza e stabilendo esattamente i confini
3) **Descrizione della situazione attuale del SI**: consiste nella individuazione e rappresentazione dei processi e dei sistemi informatici coinvolti nell'area di intervento
4) **Analisi e diagnosi della situazione attuale**: illustra i risultati dell'attività di esame e valutazione critica dei processi impattati dal progetto, risultati finalizzati alla individuazione e quantificazione degli obiettivi di progetto. 
5) **Identificazione dei vincoli**: Identificare e descrivere le condizioni di ambiente non modificabili dalla situazione attuale
6) **Definizione degli obiettivi di progetto**: gli obiettivi devono essere espressi in forma quantitativa, in riferimento ai *costi*, *tempi* e a individuate caratteristiche del *prodotto/servizio*. 

### Progetti di massima

**I progetti di massima** consistono in una descrizione generale del sistema informativo previsto e comprendono:
* *definizione dei requisiti*
* *le specificazioni del sistema*
* *principali modalità di realizzazione*

Lo studio deve essere eseguito ad un **elevato livello di aggregazione**, devono essere studiate solamente le **funzionalità principali** e i casi di utilizzo standard infine lo studio potrà **riguardare solo la porzione più importante del SI**. 

1) *Requisiti della soluzione*: devono essere evidenziate le condizioni essenziali che il sistema proposto deve rispettare: 
	* *informazioni trattate*
	* *funzioni automatizzate*
	* *modalità di lavoro*
	* *requisiti architetturali*
	* *requisiti di qualità*
2) *Specifiche generali del sistema*: evidenzia le specifiche di massima del sistema informativo da realizzare, ossia quelle caratteristiche o proprietà che sono essenziali per rispondere ai requisiti individuati
3) *Modalità di realizzazione*

### Analisi del rischio

Rischio connesso a un progetto è dato dall'esistenza di eventi capaci di pregiudicare il buon esito del progetto:
* mancata conclusione
* allungamento dei tempi
* difficile integrazione con il restante sistema

1) *Individuazione dei fattori di rischio del progetto*
2) *Definizione del rischio di progetto*: valuta sistematicamente tutti i fattori di rischio
3) *Modalità di gestione del rischio*: definisce una strategia e un insieme di azioni tese 

### Definizione del rischio di progetto

Individuare il maniera precisa i rischi connessi a un progetto. Consiste nell'attribuire alle varie fasi del progetto un'appropriata **classe di rischio**. L'individuazione dei fattori di rischio deve portare alla definizione di **gestione del rischio** ossia degli accorgimenti per **ridurre** i rischi del progetto. 

### Progetto proposto

1) *Segmentazione del progetto*: suddivisione di un progetto in moduli
2) *Riepilogo delle acquisizioni e realizzazioni previste
3) *Modello organizzativo*: definisce la struttura organizzativa
4) *Piano del progetto*: esplicita la sequenza e le dipendenze tra le attività principali

### Segmentazione del progetto

* **Realizzazione in soluzione unica**: il SI viene realizzato, collaudato in un'unica versione
* **Realizzazione incrementale**: la realizzazione e il collaudo avvengono per parti successive
* **Realizzazione evolutiva**: la realizzazione e il collaudo avviene per versioni successive
* **Approccio agile**: fortemente incrementale ed evolutivo. L'interazione con l'utente è finalizzata ad acquisire *feedback* utili al miglioramento in corso d'opera. 

### Modello Organizzativo

* *Struttura organizzativa proposta al progetto per il committente*, vanno identificate le figure chiave e vengono valutati gli impegni richiesti 
* *Struttura organizzativa richiesta al fornitore*, individuazione del **Responsabile di Progetto**, definizione dei compiti e delle responsabilità.
* *Eventuali strumenti/sistemi informatici a supporto di dette interazioni*

### Piano di Progetto

Esplicita la sequenza e le dipendenze tra le principali attività del progetto, deve evidenziare le *necessità* e gli *obiettivi* di fondo cui la programmazione puntuale delle attività dovrà adeguarsi per rispettare sia le scadenze temporali fissate sia la coerente disponibilità dei prodotti intermedi necessari al progresso. 

### La WBS

La *WBS* costituisce una rappresentazione del progetto, suddividendo le attività in livelli, consente un'analisi di dettaglio indispensabile per una corretta identificazione delle attività elementari la cui esecuzione integrata alla realizzazione dell'intero progetto. 

La *WBS* serve a:
* Non dimenticare parti di lavoro ed evitare duplicazioni
* Comunicazione tra gli stakeholders
* Aggregazioni di dati elementari

### Diagramma di Gantt

Il diagramma di Gantt consiste in una tabella nella quale le righe servono per indicare le attività previste dalla WBS, mentre le colonne si utilizzano per indicare i tempi necessari per realizzarle. E' lo strumento per gestire la pianificazione temporale del progetto, permette di:
* ufficializzare a livello strategico le date desiderate
* ufficializzare a livello operativo le date di inizio e fine 
* controllare l'avanzamento del progetto
* verificare continuamente le nuove stime
### Diagramma di Pert

Una diagramma di Gantt, non permette di modellare l'interdipendenza delle attività, mentre tramite il diagramma di *PERT*, ad ogni attività possono essere in generale associati una serie di attributi:
1) durata (data inizio, data fine)
2) predecessori
3) risorsa
4) costo
E' possibile definire la tempificazione del progetto e il relativo **percorso critico** ossia la catena di attività che condiziona la durata del progetto. Questa viene identificata tramite il :
* **Forward Pass**: si parte dall'inizio del progetto e si sommano le durate di ciascuna attività fino a determinare la data di fine:
	* *Early Start*: data di inizio al più presto
	* *Early Finish*: data di fine al più presto
* **Backward Pass**: si parte dalla fine del progetto e si sottrae la durata di ciascuna attività:
	* *Late Start: data di inizio al più tardi
	* *Late Finish: data di fine al più tard
Determinate le quattro date per ogni attività si calcola lo scorrimento che indica il ritardo massimo che può avere una singola attività 